---
title: Game State
layout: default
---

## Game State

**Current oath:**

<img src="assets/images/protection.png" style="height:40px;" /> <span style="font-size: 40px;"> <span class="goudy-capital">O</span>ath _of_ <span class="goudy-capital">S</span>anctuary</span>

<!-- Oath storage:

<img src="assets/images/supremacy.png" style="height:40px;" /> <span style="font-size: 40px;"> <span class="goudy-capital">O</span>ath _of_ <span class="goudy-capital">S</span>upremacy</span>

<img src="assets/images/people.png" style="height:40px;" /> <span style="font-size: 40px;"> <span class="goudy-capital">O</span>ath _of_ <span class="goudy-capital">T</span>he <span class="goudy-capital">P</span>eople</span>

<img src="assets/images/devotion.png" style="height:40px;" /> <span style="font-size: 40px;"> <span class="goudy-capital">O</span>ath _of_ <span class="goudy-capital">D</span>evotion</span>

-->

### Dramatis Personæ

|<img src="assets/images/chancellor-portrait.jpg" class="portrait"/>|<img src="assets/images/red-portrait.png" class="portrait"/>|<img src="assets/images/blue-portrait.png"  class="portrait"/>|
|---|---|---|
|**Rigskansleren**: <br />Alexander| **Il Duce**: <br />Andreas (Exile) |**El Bastardo**: <br />Alik (Exile)|
| | | |
|<img src="assets/images/yellow-portrait.png" class="portrait"/>|<img src="assets/images/white-portrait.png" class="portrait"/>|<img src="assets/images/black-portrait.png"  class="portrait"/>|
|**Vox Populi**: <br />Kasper (Citizen)|**???**|**???**|

### The World

**Sites in play:** 
- Lush Coast (Sprawling Rampart, Battle Honors)
- Steppe
- Narrow Pass (Ancient Binding, Ancient Forge)

**World Deck:** 

|Suit|Number|
|---|---|
|8 Discord| <span class="counter" data-count="8" data-imgsrc="assets/images/suit-discord.png" ></span>|
|6 Arcane| <span class="counter" data-count="6" data-imgsrc="assets/images/suit-arcane.png" ></span>|
|9 Order| <span class="counter" data-count="9" data-imgsrc="assets/images/suit-order.png" ></span>|
|11 Hearth| <span class="counter" data-count="11" data-imgsrc="assets/images/suit-hearth.png" ></span>|
|9 Beast| <span class="counter" data-count="9" data-imgsrc="assets/images/suit-beast.png" ></span>|
|11 Nomad| <span class="counter" data-count="11" data-imgsrc="assets/images/suit-nomad.png" ></span>|

<!--

Total:
-1 discord
-3 arcane
0 order
+2 hearth
+0 beast
+2 nomad

-->

**Dispossessed:** 
Animal Playmates, The Old Oak, Longbows, Wolves, Book Burning, Wayside Inn, Wizard School, Inquisitor, Second Wind, The Gathering, Wrestlers, Elders, The Great, Acting Troupe, Dazzle, Tavern Songs, Bear Traps, Scryer.

**TTS Chronicle**
```
030303000413The First Chronicle2B0A0201234508C601FF06FFFFE20C16D0DC25FFFFFF2BFFFFFF01FFFFFF1BFFFFFF28FFFFFF3928D28704A40AD41458243D77B8092AD37C2B34D61B3320170E8CD59E2C110532301C0B0C7F10AFC51D2D0D182F31075E8F13671E069C9B1F08122712352E2625210F230300291A191588022212DEDDEBE7EDE0E8E6E5E4ECEADBE9DAE1DFE3080804Fyhn
```

## Krønike

### Første Æra i Hengivenhedens tegn, <br/> Kasper I's herredømme

### Første Æra i Bevarelsens tegn, <br/> Alexander III's herredømme

Il Duce holder den magiske ring foran sit ansigt. "Hævnens time er kommet. Rigskanslerens hær vil blive udraderet, og en ny ære begynde" mumler han for sig selv, idet hans øverste rådgiver, iklædt en tung kutte dækket i trolddomsruner, træder ind ad døren. "Dårligt nyt, Herre. Kansleren har genoprettet forsyningslinjerne til hovedstaden, og selv med en overvældende sejr vil få eller ingen af hans soldater blive gjort ukampdygte." Il Duce's øjne spiles op ad raseri. "HVAD!? Umuligt! Det er nu eller aldrig, det ved du bedst af alle!". Rådgiveren betragter ham køligt under hætten, men siger ikke et ord. Il Duce ved hvad plan B er. Han sukker dybt. En hæslig forbandelse over det gamle hjemland, som hævn over generationers eksil. En forbandelse der i ét glimt kan udslukke al hjemligt lys, nedbryde al orden. Så han, Il Duce, kan bygge det op igen. En dag.

"Nuvel", siger sorgfulde hertug. "Så rejser vi mod hovedstaden."

### Første Æra i Folkets tegn, <br/> Alexander II's herredømme

_Bastardens Dagbog: Håb for fremtiden_.

”El Bastardos første introduktion til riget var alt andet end en succes. Men på trods af, at mit andet togt ikke endte med kronen, fik jeg genvundet min tabte ære. Nu ved de andre, de forbandede, korrupte amøber, hvilket hævngerrigt inferno der brænder dybt i mit hjerte. Selvom de denne gang blot fik en lille smagsprøve, så har de mærket varmen, de kender nu deres uundgåelige skæbne.”

”Min determination til at vende aggressivt og nådesløst tilbage, viste sig at være den helt rette strategi. Og for måske første gang i mit tragiske liv, oplevede jeg hvordan Den Gyldne Gudinde velsignede mig med sit blændende smil, da den smaragdgrønne djembe faldt i mine hænder dybt i drageruinernes afkroge. Dette magiske slagtøj producerede rytmer uden mage: rebelske takter, som fik enhver krigers hjerte til at bruse over af kampgejst. Med disse rytmer i ryggen, tog det ingen tid, før den første sejr kunne pryde mit banner. Den gæve Vox kunne ikke matche min pludseligt opståede hær, og dermed kunne jeg erobre mit andet relikvie: den gule djævels elskede messinghest. Et bæst fra fjerne regioner i østen, som med sin stædige evne til at trave under alle tænkelige vejrforhold og underlag, var netop den loyale partner jeg havde brug for. På dens skinnende ryg var alle rigets hjørner nu nabostæder, og tilslutningen til min armada blev en bagatel.”

”Efter flere grusomme møder med den gule satan og den røde ræv, stod jeg blodig og mør tilbage, men farligere og stærkere end før. Med endnu flere klenodier og en hær fuld af momentum var jeg klar til at marchere mod tronen. Men jeg var for langsom, og jeg vidste det. For selvfølgelig har canceren med kronen ikke siddet stille og kigge på, den type væsen er han ikke. Om jeg vil det eller jeg, deler vi blod. Og har han blot en dråbe af den samme sorte, tyktflydende Styx, som flyder gennem mine årer, så ville dette altid være blevet udfaldet. Han var for hurtig, og for snu. På den tid jeg havde bygget mine tropper og mit arsenal op, havde han sit scepter for dybt oppe i røven på riget. Folket havde talt. Min styrke var ligegyldig.” 

”Men jeg har allerede bevist, at jeg kan komme igen. Og komme igen med en tordnende revanche. Og jeg gør det gerne igen. Og igen. Indtil mit løfte bliver til virkelighed…”

### Første Æra i Overmagtens tegn, <br/> Alexander I's herredømme
Lederen af Vox Populi sidder i et mørkt rum i de fjerne slumområder og slikker sine sår. Slaget mod Il Duce var et blodbad. Folkets tid i lyset var kort.

Han kigger over i hjørnet af sit værelse på kroen midt i saltsletterne. Det kattelignende væsen, som hjalp ham med at mønstre befolkningen i kamp mod kansleren, kigger på ham med sine røde øjne og smiler: “Der er stadig håb. Man skal blot finde nøglen til den rigtige dør.”

Den efterfølgende nat kryber en mystisk skikkelse ud af mørket og rækker en nøgle frem til ham. Han sætter nøglen i, og med et klik åbner døren sig. Han befinder sig i hovedstadens barakker i nattens mulm og mørke. “Målet helliger midlet”, hvisker han til sig selv, mens han mærker det varme blod pible ud af halsen på den sovende soldat.

---

Il Duce tager sig til hovedet. Eksil!? Efter lang tids tro tjeneste i rigets udkant, efter at have nedkæmpet Vox Populi's oprør og El Bastardo's trolddom vendte Il Duce nu ikke tilbage til rigets hjerte som sejrherre og tronfølger, men som vanæret tåbe. Det eneste håb er at påkalde sig folkets gunst, gudernes gunst og trolddommen fra sine relikvier til at grundlægge et nyt regime. Det ville kræve hurtig og handlekraftig handling, og uden kanslerens forsyninger kunne det ikke lade sig gøre med utallige soldater på slæb.

Han kalder sin mægtige hær til samling, og råber med fast røst: "Mine tro følgesvende, mine loyale soldater. Den forræderiske kansler har ladet riget smuldre og har nu erklæret mig for landflygtig. I er alle tilbudt amnesti hvis I forlader min tjeneste her og nu!" Fuldstændig tavshed. "Hvis I bliver ved at følge mig, vil I også blive erklæret landflygtige," jubel hist og her begynder i folkemængden, "jeres ejendomme og rettigheder vil blive taget fra jer", jubelen tager til, "og mine løfter om status og rigdom i et styrket rige vil blive erstattet af en usikker fremtid med en hertug i eksil som jeres eneste holdepunkt." Et alt-overdøvende brøl rejser sig fra folkemængden, og ingen er den dag i tvivl. Hver eneste mand i den enorme forsamling er klar til at følge hertugen i døden, og videre endda. Pokkers.

---

_Bastardens Dagbog: En Ydmygende Retur._

”Jeg afgav et løfte, en ed! Den skæbnesvangre nat for 13 år siden. Jeg svor…” 

”Hybris kan vise sig skarpere end lejemorderens kniv, spidsere end langbuernes pil og mere fatal end baggårdsluderens skede. En smertefuld lektie jeg aldrig glemmer igen. Pokker tag mig! Det skulle have været en strålende retur for El Bastardo! En overbevisende sejr! Men billedet mine spioner malede kunne ikke afspejle den hårde virkelighed mindre.” 

”På trods af den nye titel, skulle den tidligere tyrans løjtnant, Alexander I, ikke være andet end en glorificeret stikirenddreng. Men nu har jeg set, hvilket monster der i virkeligheden gemmer sig. Fanden tag hvad end jeg skulle dele med ham af blod! Få ting giver mig så meget lykke som at se mit eget blod flyde i kamp. For hvis bare en enkel dråbe af giften, af det forbandede…”

”Og de to andre. Den gule satan har altid haft et pænt ansigt over for folket og min efterretning på ham bekræfter dette. Selv under oprøret var beretningerne om ham hæderlige. Men nu ved jeg bedre. I et kort, flygtigt øjeblik så jeg, hvilken blodtørstig fanatisme der lå gemt, dybt bag hans venlige øjne. Og Il Duce, den gamle ræv. Han skulle angiveligt være i sit efterår. ”Hans tid er forbi, han er færdig” sagde mine spioner. Men pokker tag mig, om den røde djævel ikke er den mest snu og kyniske strateg i hele riget!”

”Det er min egen fejl. Når mine tilhængere, mine rådgivere og konfidanter ikke er andet end forbandede sycophanter, ville dette altid være udfaldet. Måske dette var et nødvendigt nederlag, et nødvendigt onde til at styrke mig. Ja! Det var ikke mig, der blev besejret, det var min hybris! Det var mit hof. Det var den falske virkelighed, jeg troede, jeg så. Men nu ved jeg bedre. Nu er jeg bedre. Nu er jeg alene. Igen. Uden nogen at stole på. Uden nogen at forråde mig. Det er nu, jeg er bedst, det er nu, jeg er mig, ligesom dengang…”

### Introduktion
Mens det dystre kammer i hjertet af hans fæstning rammes af daggryets første stråler, trykker Rigskansleren sin signetring mod den bløde voks. Han læner sig tilbage med et suk. "Lad det ske. Lad disse tre mægtige slægter rådne i eksil, og lad freden igen sænke sig over riget. Hvor kort den end bliver."

---

En velklædt herre bærende hovedstadens lilla banner træder omkranset af soldater ind i bymidten og op på podiet. Manden rømmer sig og skråler med en skinger, men gennemtrængende stemme:

"Borgere af provinsen, Rigskansleren bringer nyt fra hovedstaden. Den royale slægt er død. Dette markerer slutningen på arvekrigene. Kejserens loyale tjener, rigskansler Alexander I udnævnes som regent af riget.

Han har sværget en ed ved tro og lov at holde kejserens rige samlet, så ingen falsk konge, ingen hedensk tro, ingen tyvagtige oprørere skal adskille jer, imperiets borgere, fra jeres ret og forbindelse til hovedstaden. Kejserens dynasti er død, mens hans eftermæle og arv lever videre.

Længe leve rigskansleren!"

<!--
In the dimly lit room of his stronghold, a glint of dawn peeking through the window, the chancellor hesitates a moment, then presses his seal against the molten wax. He leans back with a sigh. "It is done, then. Let these three great houses rot in exile, and let there be peace once more. However brief it may be."
-->
